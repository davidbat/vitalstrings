Artículu principal: Distritos de Barcelona
Barcelona axébrase alministrativamente en diez distritos. Cada Distritu furrula como un ente políticu con competencies propies, qu'ayuden a descentralizar la política de la ciudá y que los ciudadanos sienten l'alministración más averada. L'axebra territorial de los distritos respuende a mientes hestóriques de la ciudá. La mayoría de los Distritos correspuenden a antiguos municipios independientes que foron amecíos a la ciudá mientres los sieglos XIX y XX y que tovía conserven la so propia personalidá. Los ciudadanos más vieyos de Barcelona tovía identifiquen Barcelona sólo col Distritu de Ciutat Vella .
Distritos
Los diez distritos de Barcelona son:
Ciutat Vella . Ye'l centru hestóricu de la ciudá. Correspuende a la zona territorial de la Barcelona antigua, hasta l'amecedura paulatina de los municipios adyacentes mientres los sieglos XIX y XX. Aglutina los barrios d' El Raval , barriu Góticu , Antics Palaus (aniciáu polos barrios non-oficiales de Sant Pere, Santa Caterina, el Born y la Ribera) y la Barceloneta.
L'Enanche . Ocupa'l llanu qu'hubo nel sieglu XVIII ente'l cascu antiguu (Ciudá Vieya) y les antigües villes independientes de Sants, Gracia y Sant Andreu de Palombar. El so urbanismu ta caracterizao por una cuadrícula de cais perpendiculares en tramos de cien metros ideada pol urbanista catalán Ildefonso Cerdá . Aglutina los barrios de Sant Antoni, Nueva Izquierda del Enanche, Antigua Izquierda del Ensanche (los dos postreros formen una unidá conocida como Izquierda del Ensanche), Drecha del Enanche, la Sagrada Familia y el Fort Pienc.
Sants-Montjuïc . Aglutina los barrios de La Marina del Prat Vermell, La Marina del Port, La Font de la Guatlla, el Poble Sec, Hostafrancs, la Bordeta, Sants y Sants-Badal (más conocido como Badal). Montjuic y la Zona Franca, nun constituin barrios por si mesmos, sinón que son territorios especiales del distritu.
Les Corts . Aglutina los barrios de Las Corts, Pedralbes y Maternitat i Sant Ramon (más conocío como Sant Ramon).
Sarrià-Sant Gervasi . Aglutina los barrios de Sarrià, Sant Gervasi - Galvany ( simplemente Galvany), Sant Gervasi - La Bonanova (o simplemente La Bonanova), Putxet i Farró (más conocío como El Putxet), Les Tres Torres y Vallvidrera - Tibidabo - Les Planes. Los barrios de Sant Gervasi - Galvany y Sant Gervasi - La Bonanova, constituin l'antiguu núcleu de Sant Gervasi de Cassoles .
Gracia . Aglutina l'antigua villa independiente de Gràcia, y los barrios de Camp de Grassot i Gràcia Nova, La Salut, El Coll, Vallcarca i Els Penitents (que engloba los dos barrios del mesmu nome).
Horta-Guinardó . Aglutina los barrios d'Horta, La Clota, la Vall d'Hebron, el Montbau, Sant Genís dels Agudells, la Teixonera, el Carmel, la Font d'en Fargas, Can Baró, el Guinardó y el Baix Guinardó.
Nou Barris . Aglutina los barrios de Vallbona, la Ciutat Meridiana, Torre Baró, Canyelles, les Roquetes, la Trinitat Nova, Can Peguera, la Guineueta, el Verdum, la Prosperitat, el Turó de la Peira, Porta y Vilapicina - Torre Llobeta (que, en realidá, engloba los barrios de Vilapicina y de la Torre Llobeta).
San Andrés . Aglutina los barrios de Sant Andreu del Palomar , La Sagrera , la Trinitat Vella, Baró de Viver, el Congrés i els Indians (más conocío como'l Congrés), Navas y Bon Pastor.
Sant Martí . Aglutina los barrios de Sant Martí de Provençals, El Clot, El Camp de l'Arpa del Clot, la Verneda i La Pau, el Fort Pienc, el Poblenou, el Parc i Llacuna del Poblenou, la Vila Olimpica del Poblenou, els Provençals del Poblenou, El Besòs i el Maresme, Diagonal Mar y Front Marítim del Poblenou (qu'inclúi'l barriu de Diagonal Mar).
L'axebra d'anguaño de los barrios oficiales foi propuesta pol Ayuntamientu de Barcelona a fines de 2006 y ratificada y aprobada pol consistoriu barcelonés nel entamu de 2007. Tovía dempués de la so aprobación, hai quexes de los vecinos sobre los nomes de dalgunos barrios (como, por exemplu, Antics Palaus) asina como de les llendes de los mesmos.
[ editar ] Economía
L'área metropolitana de Barcelona tien aprosimadamente'l 66% de la población de Cataluña, una de les rexones más bayuroses del sur d'Europa -Cataluña tien un PIB per cápita del 126,4% sobre'l PIB mediu de la XE de los 27 nel añu 2009 (en PPA, paridá de poder adquisitivu. PIB mediu de la XE de los 27 = 100%), ente qu'l PIB d'España, Cataluña incluida, ye del 103,1%.
Barcelona tien una llarga tradición mercantil. Menos conocío ye que la rexón foi una de les primeres n'entamar la industrialización na Europa continental, de magar de la industria testil dende mediaos de 1780, pero en realidá coyiendo puxu a mediaos del sieglu XIX, cuando se tornó nun importante centru pal aniciu de testiles y maquinaria. Dende entós, la fabricación xugó un papel importante na so hestoria. La importancia de los testiles tradicionales amuésase nos reiteraos intentos de Barcelona pa convertise nún de los centros de moda más importantes. Nel branu de 2000 la ciudá convirtióse en sede de la prestixosa Bread & Butter , feria de moda urbana, pero en 2009 s'anunció que se celebraría de nuevu en Berlín. Esto foi un duru güelpe pa la ciudá, ya que la feria truxo 100 millones d'euros a la ciudá en tan solo trés díes, asina como l'atención de los medios especializaos.
Pero'l sector de les feries y congresos en munchos y estremaos ámbitos ye una de les cimeres fontes d'ingresos de la ciudá, por aciu de la llegada de munchos visitantes d'altu poder adquisitivu en tolos meses del añu, poro la ciudá tien grandes salas de congresos, en particular la "Fira de Barcelona" ( Feria de muestras ), qu'abelluguen a un númberu d'eventos nacionales y internacionales que medra cada añu. Sicasí, la crisis económica y los encorties nos viaxes de negocios tán afectando a la llegada de nuevas ferias a la ciudá.
Basándose na so tradición d'arte creativu y l'artesanía, Barcelona ye anguaño tamién conocía pol so emponderáu diseñu industrial, y intenta ganase'l puestu de capital del diseñu, a base d'encontar a les empreses del sector, organizar feries importantes nesti segmentu, una cuidada escoyeta nel moblame urbanu de la ciudá y una potente y permanente campaña internacional p'afitar Barcelona como una imaxe de marca.
Al igual que notres ciudaes modernes, el sector manufactureru foi superao dende fai tiempu pol sector servicios, anque sigue siendo mui importante. Anguaño la rexón ye llíder nes industries testil, editorial, química o farmacéutica, de motor, electrónica, impresión, loxística, publicidá, telecomunicaciones y servicios de tecnoloxía de la información.
Barcelona tien ún de los más altos costes de vida n'España, y ocupando la posición 49 na clasificación mundial d'alcuerdu con un informe de Mercer Human , pero tamién ye la ciudá española con meyor calidá de vida, na posición 44 del ranking mundial.
[ editar ] Dende la revolución industrial hasta güei
Hestóricamente la economía de Barcelona basóse nel comerciu al traviés del so puertu, tamién el sector industrial foi ganando pesu nel sieglu XIX de magar la revolución industrial, especialmente nel sector testil nuna primer dómina, pa espardese dempués a la industria editorial, química, farmacéutica, automovilística, loxística y electrónica. hasta tornar la provincia de Barcelona na cimera fastera industrial del país. Pero'l medru y bayura de la ciudá de Barcelona foi refugando les fasteres industriales fuera de les sos llendes. Por aciu d'esti fechu la economía de la ciudá foi centrándose paulatinamente nel comerciu, la hostelería y, mui especialmente'l turismu, que nos postreros años medró aesgaya na ciudá, tornándose asina nún de los puntales económicos de Barcelona.
[ editar ] Infraestructures con impactu na economía
Vista del puertu dende Montjuïh
Tovía anguaño'l puertu de Barcelona ye ún de los motores económicos de la ciudá. Tornóse nos postreros años nún de los grandes puertos del Mediterráneu en tonelaxe de mercancías y en númberu de contenedores, asina como pesqueru, donde s'allugan empresas conserveras de toda España, como USISA (con sede a más de mil kilómetros, en Islla Cristina ), y permitiendo esportar la producción industrial y importar la materia prima o semielaborada. Tamién ye'l primer puertu mediterráneo y quinto del mundo en barcos de cruceru, tresportando hasta dos millones de pasaxeros añales.
L' aeropuertu del Prat , qu'en 2008 tuvo un movimentu de más de 30 millones de pasaxeros siendo'l segundu aeropuertu español en tráficu aéreu, acaba de naugurar una nueva terminal que-y permitirá al algamar los 55 millones de pasaxeros. Esta infraestructura tien permitío'l desenrollu d'una potente industria turística qu'anicia grandes beneficios pa la ciudá, anque recientemente s'aldericó la necesidá d'afalar más la política del aeropuertu a pañar vuelos internacionales y menos "low cost", lo que facilitaría atrayer a un perfil con mayor poder adquisitivu y al tiempu permitiría l'asitiamientu de sedes de grandes empreses na ciudá.
Vista de la Feria de Barcelona dende'l Montjuïc.
Nel entamu de 2008 nauguróse tamién l' llinia ferroviaria d'alta velocidá ente Madrid y Barcelona. La llinia d'alta velocidá ta siendo espardida hasta la llende francesa, onde continuará hasta amestase a la red francesa d'anguaño. Esta llinia ta siendo aniciada pa permitir l'usu amecíu pa pasaxeros y mercancíes, conque s'afitará una amestadura ferroviaria rápida pa pasaxeros, y permitirá'l tráficu de mercancíes con Europa por tren dende'l puertu y la so zona d'actividaes loxístiques .
La "Fira", feria de muestres de Barcelona , organiza bien d'esposiciones, salones, congresos y feries pa profesionales, dalgunos de los cuales s'afayen ente los primeros del mundu, fechu que la torna nuna de les feries más importantes d Europa y primera d' España con ás de 3,5 millones de visitantes añales qu'anician una gran actividá pal sector hoteleru y restaurador col aliciente de repartise uniformemente a lo llargo de tol añu.
[ editar ] Sector públicu
Hestóricamente'l sector públicu tuvo relativamente pocu pesu dientro de la economía catalana, anque dende la transición y la recuperación del autogobiernu, foi ganando pesu. La cimera aportacióna la economía que fexo'l sector públicu foi l'aniciu de grandes infraestructures, que permitieron el desenrollu comercial y industrial.
[ editar ] Crisis económica
L'anguaño Crisis económica de 2008-2010 , agravada pol españíu del babarón inmobiliariu, qu'amenorgó'l consumu, y con él l'aniciu industrial, vieno a sumase a un allancamientu de la economía catalana que, magar l'ininterrumpíu medru económicu de la metrópoli barcelonesa, féxo-y perder nel postrer cuarto del sieglu XX la capitalidá económica d' España a favor de Madrid , sobre too nel campu financieru. Esto debióse a la tradicional atomización del texíu emprendedor catalán que-y quita competitividá, a la mayor inversión foriata fecha en Madrí y al treslláu de centros de decisión y sedes fiscales y sociales de Barcelona. Na estaya industrial Barcelona tien tenío problemes de deslocalización, básicamente de treslláu d0'industries a países con una mano d'obra más barata, ye'l casu ente otres de Braun , Phillips y Samsung . Problema enantáu pol escasu y caru suelu industrial na so área metropolitana, el segundu más caru d' Europa solu por detrás de Londres . Asina y too, tamién hubo movilizaciones d'empreses total o parcialmente públiques hacia Barcelona (como RENFE o REPSOL), asina como inversiones y localizacionies foriates, superando muncho les deslocalizaciones, de mou que Barcelona continúa siendo una capital industrial d' España , llegando a aniciar en dalgunos sosectores el 25% de les esportaciones totales españoles.
[ editar ] Nueva industria
Ante esti escenariu de perda de competitividá, tanto'l Ayuntamientu de Barcelona , como la Xeneralidá de Cataluña fai ya cuasi diez años qu'entamaron un programa pa desenrollar una nueva economía productiva basada na conocencia, aniciando grandes parques d'investigación, especialmente nel campu de la biomelecina y biotecnoloxía , dando aides a les empreses tecnolóxiques pa que s'espardan a nueves estayes como l'aeroespacial o la nanotecnoloxía , y nel casu de Barcelona, tornando un barriu dafechu nun nuevu distritu comercial empobináu a les nueves tecnoloxíes, con infraestructures de comunicación punteres, p'atrayer empreses de tol mundu a la ciudá, el llamáu distritu 22@ . Estes polítiques entamen a dar los sos frutos, y científicos de prestixu entamen a dir a desenrollar investigaciones d'altu nivel a Barcelona.
[ editar ] Tresportes y movilidá
[ editar ] Amecedures internacionales y nacionales
Aeropuertu d'El Prat
La cimera puerta d'accesu a Barcelona pa viaxeros internacionales y munchos nacionales ye l' Aeropuertu Internacional El Prat , allugáu a diez kilómetros al sur-oeste de la ciudá, y el segundu por tráficu de toda España, con 30.208.134 pasaxeros al añu 2008 . Nel Aeropuertu de Barcelona operen les cimeres compañíes aérees del mundu, con vuelos direutos a toles ciudaes importantes d' Europa , y con bien d'amecedures con ciudades de los cinco continentes. Nel aeropuertu , hai una zona destinada a la llamada " Ponte aérea ", qu'amesta Barcelona y Madrid con vuelos cada vente minutos n'hora punta. Otros aeropuertos utilizaos pa llegar a Barcelona, especialmente poles compañíes de vuelos baratos (low cost) son l Aeropuertu de Xerona y l' el de Reus , a poco más d'una hora de Barcelona.
Otra importante puerta de la ciudá, especialmente pa les mercancíes, ye'l Puertu de Barcelona , ún de los más importantes d' Europa nel Mediterráneu , tanto nel tresporte de persones como de mercancíes, y que por aciu de la so prosimidá al centru urbanu convirtióse nun gran puertu de cruceros. La ciudá tamién tien trés puertos deportivos, el Port Vell , el Port Olímpic y el Port de Sant Adrià pa los que lleguen con embarcaciones privaes de medianu y pequeñu tamañu.
No tocante a tresporte por carretera, Barcelona tien una tiesta red d' autopistes y autovíes , y les cimeres son l' AP7 , qu'entama en Vera ( Almería ), pasa por Cartaxena , Elche , Valencia , Barcelona y sigue hacia Perpiñán , l' A-2 qu'entama en Madrí , pasa por Zaragoza , Barcelona y sigue tamién hasta la llende francesa, l' AP2 , que discurre paralela a l' A-2 ente Zaragoza y Barcelona y la C-16 Barcelona, Manresa , Puigcerdà . Tanto l' AP2 como l' AP7 son autopistes de portalgu xestionaes por empreses concesionaries.
La red de ferrocarriles tien el so centru na estación de Sants de Barcelona, d'u salen trenes de llarga distancia qu'amecen la ciudá con tol continente. La red española d'anguaño tien la peculiaridá de tar basada nel llamáu anchu ibéricu de víes , incompatible col anchu internacional de víes, lo cual entorga la comunicación con Francia , poro, la nueva red ferroviaria d'alta velocidá que se ta afitando n' España utiliza l'estándar européu. Anguaño rematóse la primer fase de les obres de remodelación de la estación de Sants cola renovación dafechu de los andenes p'adaptar parcialmente la estación al formatu internacional y permitir la llegada de los trenes AVE a la ciudá, procedentes de la Llinia Barcelona-Madrí , y nun futuru la prollongación de la llinia que permitirá amestar con París n'alta velocidá pasando por Xirona , Figueres y Perpiñán .
[ editar ] Tresporte públicu
Esquema del metru de Barcelona.
Para movese ente les estremaes ciudades de la provincia de Barcelona hai dos redes de tresporte ferroviariu. Una ye'l serviciu de Cercaníes Barcelona de RENFE , con una red de siete llineas, y unos 123 millones de desplazamientos añales. Esti medio tuvo un incrementu de demanda nos postreros años, y remanecieron bien de problemes por aciu de la falta d'inversiones y la mala planificación de les obres de la llegada del AVE a la ciudá. La otra opción, que da serviciu a poblaciones estremaes, ye'l de Ferrocarrils de la Generalitat de Cataluña FGC , un serviciu de trenes de cercaníes operáu y aniciáu pola Xeneralidá de Cataluña .
Tamién hai una gran red d' autobuses urbanos y interurbanos qu'amesten les estremaes ciudades de la provincia, y estes con Barcelona.
La red de tresporte público internu de Barcelona tien la red del Metro de Barcelona que llega a gran parte de la ciudá, compuesta anguaño por 11 llinias con 164 paraes y 123 kilómetros de estensión, anque ta siendo ampliada cola prollongación de les llinies L2 , L4 , L9 y L10 y, tán estudiándose les prollongaciones de les llinies L1 y L3 .
Trambaix
Nel el añu 2004 delles alministraciones, local, metropolitana y autonómica, emburriaron la inxertadura del tranvía como preséu de tresporte de mases, especialmente pa comunicase coles ciudades del área metropolitana. Poro, aniciáronse dos redes, Trambaix y Trambesós y anguaño tovía ta en fase d'afitamientu y espapansión de les sos redes.
Los autobuses urbanos tamién son un preséu de tresporte eficaz, que tien 1070 buses espardíos en 103 llinies . El serviciu diurno compleméntase con un serviciu d'autobuses llamáu Nitbus que suple'l pieslle nocturnu de la mayor parte de los tresportes públicos.
Tolos tresportes públicos mentaos hasta esti momentu tan integraos, lo que significa que les sos tarifes son iguales y que se permite facer tresbordos ente estremaos medios de tresporte ensin tener que volver a pagar el billete.
Otru serviciu de tresporte públicu de la ciudá ye'l Bus Turísticu , una flota d'autobuses de dos pisos descubiertos con rutes que tienen les estaciones nos cimeros puntos d'interés turísticu de la ciudá y serviciu de guíes que comenten los aspeutos más interesantes de la ruta. Esti serviciu nun ta integráu y furrula con un sistema de billetee valederos pa un día.
El serviciu de taxis de Barcelona resulta muy característico y inconfundible polos sos característicos colores. Los vehículos son negros y con las puertas y capó mariellos .
Los amantes de la natura y l'actividá física pueden decantase pol usu de la bicicleta pa movese por Barcelona. La orografía de la ciudá y el bon tiempu que suel facer la mayor parte del añu facilitan l'usu de la bicicleta. Pa eillo Barcelona tien una amplia red de carriles-bici por tola ciudá, asina como'l serviciu del bicing , una red d'estaciones automátiques d'alguiler distribuyíes pola ciudá. Esti preséu de tresporte, anque minoritariu, ta enantando usuarios cada añu.
La movilidá con vehículu priváu dientro de Barcelona, como en cualisquier gran urbe europea, ye abegosa magar la bona organización urbanística, col so Enanche y les reondes de circunvalación, y les grandes aveníes que crucen la ciudá ( Diagonal , Meridiana , Aragón, Gran Vía ). Esta estructura fai a priori mui fácil la orientación y la circulación en vehículo particular. Sicasí, la gran densidá demográfica y cantidá de vehículos nun faen recomendable circular en coche. Además, l'ayuntamientu nauguró en mayu de 2005 les árees verdes d'aparcamientu, y enantó les árees azules, qu'obliguen a pagar p'aparcar na vía pública nos distritos más céntricos de la ciudá. Ente los ciudadanos que se mueven en vehículu motorizáu, una gran cantidá failo en moto. Barcelona ye la ciudá europea con mayor cantidá de motos, en proporción al so númberu d'habitantes.
Otramiente, Barcelona ta asitiando mediu centenar d'enchufes pa recargar vehículos eléctricos .
[ editar ] Vehículu eléctricu
Barcelona quier que'l so nome tea venceyao a los coches urbanos: los coches eléctricos. Nel marcu del Salón Internacional del Automóvil de Barcelona , l'ayuntamientu soscribió un manifiestu xunto con Endesa , UPC , RACC , Seat y Nissan para tornar la ciudá nun bancu de prebas, onde los coches dafechu eléctricos -nun se trata d'híbridos- ganen tarrén poco a poco a los de combustión interna. Ye'l proyectu LIVE , cuyas sieglas respuenden a Logística pa la Implementación del Vehículu Eléctricu.
[ editar ] Cultura
Barcelona foi mientres sieglos centru de difusión cultural. Foi, por exemplu, el primer centru d'aniciu de cómics n'España, por delantre de Valencia y Madrid . Anguaño les manifestaciones culturales son mui abundantes y munches d'elles desenróllense albentestate, por tratase d'una ciudá mediterránea.
[ editar ] Arquiteutura
Torre Agbar
La Torre Agbar ye ún de los símbolos más representativos de Baracelona, en 2004 foi considerada el meyor rascacielos del mundu. La ciudá tien una llarga y rica hestoria arqueolóxica, entamando polos antiguos restos del allugamientu romanu que fundó Barcelona, del cual namás queden restos arqueolóxicos, o cachos esparramaos, como por exemplu, les columnes del templu d'Augustu dientro l'edificiu del Centru Escursionista de Cataluña , los restos de Barcino baxo'l sosuelu (inxeríes dientro del Muséu d'Hestoria de Barcelona ) o les antigües muries. Tamién se conserven testigos de costrucciones de triba románica, mui posteriores, como la ilesia de Sant pau del Camp o la capilla de Marcús .
De la dómina medieval si se conservaron bien d'edificios, dalgunos d'ellos mui encalcaos, especialmente les obres gótiques que proliferen nel so centru hestóricu nomáu Barriu Góticu precisamente por esti motivu, como la Catedral de Santa Eulalia , la Ilesia de Santa María del Mar , carauterizada pola so austeridá y armonía nes medíes, motivu por que munchos la consideren la obra más encalcada del góticu catalán , o los astilleros (nomaos drassanes en catalán), ún de los pocos exemplos de naves góticas d'usu civil esistente n' Europa . Tamién de la dómina medieval encalcan edificios como'l salón del Tinell , el Palaciu de Lloctinent o'l Palaciu de la Xeralidá de Cataluña . Tamién encalquen los palacios aniciaos por families pudientes de la ciudá, estructuraos alreor d'un patiu, como los qu'anguaño abelluguen el Muséu Picasso .
Tres una dómina poco importante arquiteutónicamente na ciudá, pola mor de que les muries impedíen nuevos medros, la falta de suelu intramuries, y les penuries económiques causaes pola griesca de socesión , fixéronse dalgunes actuaciones importantes pola mor de los tarrenos obteníos de la ilesia por aciu de la desamortización . Estos tarrenos permitieron, por exemplu, l'aniciu de la plaza real , o bultables costrucciones en fierru, como'l mercáu de la Boquería . Años más sero un nuevu movimientu arquiteutónicu coyió puxu en Barcelona, acompañáu por un momentu de gran bonanza económica y pola espansión de la ciudá más allá de les muries, el Modernismu.
La Sagrada Familia
Barcelona ye conocida como capital del modernismu, pola gran cantidá y calidá d'obres qu'abelluga, con xoyes como l' Hospital de la Santa Creu i Sant Pau o'l Palaciu de la Música Catalana de Lluís Domènech y Montaner , o'l Palau Macaya de Josep Puig y Cadafalch , pero ensin dulda l'arquiteutu modernista más conocíu y reconocíu ye Antoni Gaudi , les sos obres obres más relevantes, qu'atraen cada añu a millones de visitantes de tol mundu, son el Templu Espiatoriu de la Sagrada Familia , que Gaudí dexó ensin rematar y que se sigue aniciando con donativos y aportaciones de particulares y visitantes que ta albidráu rematar hacia l'añu 2020 . Otres de les obres más conocíes de Gaudí son el Parc Güell , la Casa Milà , tamién nomada La Pedrera, y la Casa Batlló .
La ciudá tamién tien estremaes muestres d'arquiteutura contemporánea. Encalca'l Pabellón alemán de Ludwig Mies van der Rohe , que s'anició pola mor de la Esposición Internacional de 1929 , o la Fundación Joan Miró del arquiteutu catalán Josep Lluís Sert . Tres la griesca civil, la ciudá quedó baxo'l control del réxime y la so visión desenrollista, amás d'impedir too movimientu popular, que son los qu'hestóricamente fixeron les más bultables obres de Barcelona. Nun foi hasta años dempués del recobramientu de la democracia, pola mor de los Xuegos Olímpicos de 1992 , que la ciudá vivió una etapa de grandes tresformacionies que dieron llugar a obres como'l Palau Sant Jordi de Arata Isozaki , la Torre de Collserola de Norman foster y la Torre de comunicaciones de Montjuig de Santiago Calatrava . Enantes de los Xuegos tamién se finó la remodelación y ampliación del Aeropuertu de Barcelona , que dirixió Ricardo Bofill . Na dómina post-olímpica la ciudá siguió calteniendo un desenvolvimientu arquiteutónicu bultable, aniciando edificios como'l Muséu d'Arte Contemporáneu de Barcelona ( MACBA ) DE Richard Meier , la Torre Agbar de Jean Nouvel , y los proyeutos d'una estación nueva en la Sagrera , o la Torre Triángulu Ferroviariu de Frank Gehry . Otres actuaciones fixéronse pola mor del Foru Universal de les Cultures , como l' Edificiu Fórum de Jacques Herzog y Pierre de Meuron .
L'añu 1999 la ciudá de Barcelona foi premiada pol RIBA ("Royal Institute of British Architects") col "Royal Gold Medal", un galardón que s'apurre a arquiteutos pol conxuntu de la so obra, y que por primer y pol moementu única vez, foi apurrío a una ciudá y non a un arquiteutu individual.
[ editar ] Educación
Facultá de Medicina
La ciudá de Barcelona tenía nel cursu 2008-2009 un total de 423.790 estudiantes, esto enanta la proporción d'estudiantes sobre la población residente en Baracelona a aprosimadamente un 25%. Toos estos estudiantes tán repartíos ente los estremaos niveles educativos de la siguiente forma: 57.027 estudiante n'educación infantil, 76.923 en primaria, 2.097 n'educación especial, 100.564 alumnos en secundaria y a lo cabero, 187.179 alumnos estudiando en la universidá.
Estes cifres amuesan la potencia de les instituciones docentes, especialmente les universitaries, na ciudá. Dalgunes d'elles tán ente les meyores del país, y otres gocen inclusive de prestixu a nivel internacional, y aprucen bien allugaes en dalgunos rankings internacionales.
La ciudá tien les siguientes universidaes:
