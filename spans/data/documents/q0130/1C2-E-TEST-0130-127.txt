La moral és una convenció privada; la decència, una qüestió pública. (Marguerite Yourcernar)
Refrany
Pel juliol, el raïmet porta dol i l'oliva també en vol.
Efemèrides
1855. La primera vaga general de l'Estat espanyol.
Arran de l'ordre del capità general de Catalunya que dissolia les associacions obreres, va esclatar una vaga general que, tot i estar circumscrita a Catalunya, era la primera en la història de l'Estat espanyol. El desencadenant inicial va ser, però, el conflicte de les selfactines, una mobilització contra la introducció en la indústria tèxtil de filadores automàtiques que mecanitzaven bona part del procés de filat. L'autoritat militar va empresonar, deportar i amenaçar de mort els obrers rebels. La vaga va acabar el dia 11, amb la ciutat de Barcelona presa per l'exèrcit (al gravat, una fàbrica de l'època).
1776.
El Congrés Continental nord-americà ratifica la seva decisió de separar-se d'Anglaterra.
1959.
Casament del príncep Albert de Lieja amb Paola Ruffo di Calabria, que es convertiran en reis dels belgues després de la mort de Balduí.
1961.
Se suïcida a Ketchum (Idaho, EUA) el novel·lista nord-americà Ernest Hemingway, premi Nobel de Literatura l'any 1954.
1964.
Arran dels violents disturbis ocorreguts als EUA entre la població afroamericana de Nova York, Nova Jersey, Chicago i Filadèlfia, el president Lyndon B. Johnson firma la llei de drets civils.
02/07/12  02:00 - JORDI SOLER / TONI STRUBELL
 
