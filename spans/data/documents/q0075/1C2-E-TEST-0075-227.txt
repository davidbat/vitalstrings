Shaquille O'Neal e Kobe Bryant
Nel 1996 i Lakers acquistarono il free agent Shaquille O'Neal e il rookie Kobe Bryant dagli Charlotte Hornets per Vlade Divac , ponendo le basi per un duo che avrebbe garantito grandi soddisfazioni negli anni a venire. Usarono la loro 24ª scelta del draft per selezionare Derek Fisher . Durante la stagione fu scambiato Cedric Ceballos con i Phoenix Suns per Robert Horry . O’Neal guidò la squadra ad un record di 56-26, il loro miglior risultato dal 1991 saltando 31 partite per un infortunio. I Lakers sconfissero i Portland Trail Blazers al primo turno dei playoffs nel 1997. O’Neal realizzò in gara 1 contro Portland ben 46 punti realizzando la migliore prestazione di un Laker ai playoff dopo i 53 punti di Jerry West contro i Celtics nel 1969. Al turno successivo i Lakers furono sconfitti 4-1. La stagione 1997-1998 cominciò come mai era successo con un record positivo di 11-0. Per tutta la stagione i giallo viola lottarono contro i Seattle Supersonics per la testa della pacific Division. Negli ultimi due mesi della stagione i Lakers vinsero 22 delle 25 partite restanti aggiudicandosi la Division. Al primo turno dei play off i Lakers sconfissero Portland 4-1. Nel turno successivo affrontarono i Supersonics che nonostante la vittoria in gara 1 non poterono fare nulla contro i Lakers che si aggiudicarono le successive quattro partite. Furono battuti dagli Utah Jazz alle finali di Conference per 4-0. Shaq e Kobe intanto garantivano sempre maggiore sostanza e Los Angeles aveva da ben sperare per il futuro.
[ modifica ] 2000-2002: il three-peat di Kobe & Shaq
Phil Jackson , l'unico allenatore nella storia della NBA ad aver vinto undici titoli NBA, cinque dei quali con i Los Angeles Lakers
I Lakers all'inizio del nuovo millennio dominarono la scena del basket statunitense vincendo tre titoli NBA consecutivi ( 2000 , 2001 , 2002 ); in tutti e tre i casi il centro Shaquille O'Neal vinse il titolo di miglior giocatore delle finali. In questo fantastico triennio, i Lakers fecero probabilmente la cavalcata più travolgente nel 2001: dal primo turno dei playoff alle finali persero infatti una sola partita (per di più all'overtime) contro gli altri finalisti, i Philadelphia 76ers .
[ modifica ] La transizione (2003-2007)
[ modifica ] L'upset del 2004 con Malone e Payton
Nel 2003 i Lakers giocarono ancora una volta con i favori del pronostico, ma furono sconfitti in semifinale di conference dai futuri vincitori di quella stagione, i San Antonio Spurs .
Desiderosi di riconquistare subito il titolo, prima dell'inizio della stagione 2004 i Los Angeles Lakers acquistarono due futuri Hall of Famers accomunati dal non aver ancora vinto un titolo Nba: il regista Gary Payton e l'ala grande Karl Malone . Durante i play-off i Lakers sconfissero in semifinale di conference i San Antonio Spurs, e in finale di conference la squadra che aveva dominato la stagione regolare, i Minnesota Timberwolves dell'Mvp stagionale Kevin Garnett ; si presentarono così alle finali contro i Detroit Pistons per una sfida che gran parte dei media riteneva solo una formalità. I Pistons, invece, dominarono le finali vincendole per 4 gare a 1. Il rapporto non idillaco fra le due stelle della squadra, Shaquille O'Neal e Kobe Bryant , unito ad una generale sottovalutazione del valore della squadra di Detroit (che, anche successivamente, si dimostrò invece uno dei migliori team della lega) permisero l'allora clamoroso upset .
[ modifica ] Gli addii di Shaq e Jackson
Il coach dei Lakers, Phil Jackson , si ritirò al termine di quella stagione; la dirigenza lacustre, considerati i dissapori tra le due star della squadra, scelse di puntare su Kobe Bryant e di cedere O'Neal. L'anno successivo la stagione dei Lakers fu fallimentare: la squadra non si qualificò per i play-off, alla mancata chimica di squadra si aggiunsero problemi come l'infortunio di Bryant e l'abbandono a metà stagione del coach Rudy Tomjanovich .
[ modifica ] Il ritorno di coach Zen
Al termine della stagione, la dirigenza convinse Phil Jackson a tornare alla guida dei Lakers. L'allenatore riuscì a portare la squadra nuovamente ai play-off , dove perse al primo turno contro i Phoenix Suns . Sempre al primo turno contro Phoenix si fermò anche la stagione successiva dei Lakers.
Nell'estate 2007 Bryant si lamentò pubblicamente della dirigenza della squadra, colpevole di non aver comprato rinforzi, e chiese di essere ceduto. Malgrado le numerose voci di un suo trasferimento imminente, la cessione di Bryant non si concretizzò.
[ modifica ] La rinascita (2008-2011)
[ modifica ] Gasol e la sconfitta coi Celtics
Nel 2007/08 i Lakers sembravano destinati ad un'altra annata mediocre, ma l'esplosione del giovane centro Andrew Bynum permise alla squadra di ritornare tra le prime posizioni della Western Conference . Proprio in concomitanza con il raggiungimento della primo posto della conference ad oltre quattro anni di distanza dall'ultima volta, Bynum s'infortunò alla caviglia, costringendo così il team a fare a meno di lui per oltre un mese. Condizionato o meno da tale infortunio , il general manager dei Lakers Mitch Kupchak decise di agire sul mercato: il 1 febbraio 2008 , a pochi giorni dalla trade deadline, riuscì ad acquistare, approfittando della cattiva stagione dei Memphis Grizzlies , il leader della squadra del Tennessee , l'ala-centro Pau Gasol . Gasol, uno dei migliori cestisti europei, arrivò in seguito ad uno scambio molto vantaggioso (per taluni troppo), dato che costò a L.A. 2 scelte future al primo giro del draft, il fratello di Gasol (Marc, a quel tempo ancora in Spagna) e tre giocatori di basso livello (Crittenton, McKie e Brown). L'acquisto si è rivelato azzeccato, infatti, a due giornate dal termine (prima dei playoff) i Lakers hanno conquistato il loro primo titolo division dal 2004 e pochi giorni dopo, il 16 aprile battendo i Sacramento Kings si sono assicurati anche la testa della Western Conference .
Nei playoff hanno battuto i Denver Nuggets di Carmelo Anthony e Allen Iverson conquistando il diritto di disputare le semifinali della Western Conference. Al secondo turno dei playoff riescono a battere, anche se con una certa difficoltà, gli Utah Jazz, vincendo l'ultima partita fuori casa. I Lakers nella finale di conference hanno affrontato e sconfitto i temibili Spurs (campioni per 3 volte in 5 anni) i detentori del titolo. LA ha sconfitto gli Spurs, che sembrano aver perso il cinismo di sempre, per 4-1, riuscendo a vincere una fondamentale partita in casa dei texani. I Lakers tornano così in finale dopo 4 anni, assaporando la possibilità di incontrare gli antichi rivali di Boston, la squadra con il miglior record di tutta la stagione NBA 2007-2008: sarà la decima sfida Celtics-Lakers in finale, la prima dopo ben 21 anni, che perderanno per 4-2.
[ modifica ] Il ritorno al titolo
La stagione 2008-2009 rappresenta per i Los Angeles Lakers l'occasione della riscossa. Chiudono la Regular Season con un ottimo record, 65 vittorie e 17 sconfitte, con il quale si aggiudicano la Pacific Division ed il miglior record della Western Conference, secondi nella lega solo ai Cleveland Cavaliers dell' MVP LeBron James . Giunti ai Playoffs, i Lakers affrontano nell'ordine gli Utah Jazz , battuti 4 a 1, gli Houston Rockets , superati in sette partite, e in finale di Conference battono i Denver Nuggets per 4 a 2, approdando così alle NBA Finals , dove incontrano gli Orlando Magic . I Lakers sconfiggono la franchigia della Florida in 5 gare, Kobe Bryant viene nominato MVP delle Finals e Phil Jackson conquista il suo decimo titolo NBA come allenatore, superando Red Auerbach .
La franchigia insieme al presidente Obama
[ modifica ] 2010: Back-to-back
La stagione 2009-2010 vede i Lakers grandi favoriti per la vittoria finale (assieme ai Cleveland Cavaliers di LeBron James), anche per via di una formazione praticamente immutata rispetto a quella dell'anno precedente. L'unico scambio, infatti, ha visto la partenza di Trevor Ariza e l'arrivo dello specialista difensivo Ron Artest . Lo stesso Artest si era reso protagonista di accese "discussioni" con Kobe Bryant nelle stagioni precedenti [1] ma, all'arrivo a Los Angeles, ha immediatamente mostrato grande partecipazione con la star dei Lakers. I Lakers chiudono la stagione con il miglior record della Western Conference, 57-25, il terzo della lega dietro Cleveland e Orlando, vincendo così la Pacific Division. Ai Playoffs i Lakers battono prima gli Oklahoma City Thunder di Kevin Durant , vera sorpresa del campionato, quindi spazzano via gli Utah Jazz in 4 partite e approdano in finale di Conference contro i Phoeinx Suns , sconfitti 4 a 2. In finale i Lakers ritrovano i Boston Celtics, sorprendentemente tornati in finale 2 anni dopo la vittoria contro i californiani, avendo battuto Miami e le superfavorite Cleveland e Orlando. Trascinati da Kobe Bryant , MVP delle Finals e da Pau Gasol e grazie all'apporto decisivo di Fisher e Artest (definito dal coach Phil Jackson il vero MVP di gara 7), i Lakers agguantano il trofeo vincendo per 4 - 3, recuperando uno svantaggio di 13 punti nel terzo quarto. La serie, equilibratissima, aveva visto L.A. perdere la seconda in casa, vincere la prima in trasferta, perdere le altre e affrontare le ultime 2 partite allo Staples Center sotto 3-2. Con le vittorie in gara 6 e gara 7 i Lakers si aggiudicano il sedicesimo titolo della loro storia, avvicinandosi al record di 17 titoli vinti proprio dai Boston Celtics . Con questa vittoria, Jackson conquista l'undicesimo titolo da allenatore (cui si devono aggiungere due campionati vinti da giocatore) mentre i due co-capitani Bryant e Fisher vincono il loro quinto anello.
La stagione 2010-11 si apre con la notizia che sarà l'ultima di coach Phil Jackson alla guida della franchigia. I Lakers ingaggiano Steve Blake per rimpiazzare il partente Jordan Farmar e Matt Barnes come vice-Artest. Arriva inoltre il veterano centro Theo Ratliff che prende il posto di Josh Powell . Come l'anno precedente, i Lakers finiscono a quota 57 vittorie, che però stavolta non gli valgono la prima posizione nella Western Conference. Nei playoff, i californiani battono i New Orleans Hornets al primo turno, ma le loro opportunità di realizzare il three-peat vengono stroncate dai Dallas Mavericks - futuri vincitori del titolo - che si impongono a sorpresa con un netto 4-0 al secondo turno, trascinati da uno strepitoso Dirk Nowitzki . Al termine della stagione Jackson, come promesso, annuncia il suo ritiro.
[ modifica ] L'era post-Jackson (2011- )
Questa voce o sezione  sull'argomento pallacanestro non cita alcuna fonte o le fonti presenti sono insufficienti.
Puoi migliorare questa voce aggiungendo citazioni da fonti attendibili secondo le linee guida sull'uso delle fonti . Segui i suggerimenti del progetto di riferimento .
Il 25 maggio 2011 la società annuncia l'ingaggio di Mike Brown , ex allenatore dei Cleveland Cavaliers , come nuovo head coach dei Lakers. Pochi giorni dopo la fine del lockout e prima dell'inizio della stagione i Lakers mettono in piedi una trade a tre squadre con gli Houston Rockets e i New Orleans Hornets per portare a Los Angeles il playmaker All-Star Chris Paul , cedendo Lamar Odom a New Orleans e Pau Gasol a Houston. Con la trade ormai data quasi per conclusa il commissioner NBA David Stern , in qualità di amministratore della franchigia della Lousiana (La NBA ha rilevato nel corso del 2010 gli Hornets ed è in cerca di un compratore disposto a lasciare la squadra a New Orleans) ha rifiutato l'offerta citando "basketball reasons". Successivamente i Lakers hanno abbandonato l'idea di prendere Paul ed hanno mandato Odom ai Dallas Mavericks in cambio di una trade exception ed una scelta futura al draft. Durante la stagione i Lakers sistemano il ruolo di playmaker con Ramon Sessions , giocatore di buon livello ma non certo al livello di Paul , e cedendo al contempo Derek Fisher . Nella serie 2011-2012 i Lakers si qualificano per i Playoffs, dove incontrano nel primo turno i Denver Nuggets. Arrivati a gara 4 con il vantaggio dei Los Angeles per 3-1, i Denver riescono nell'impossibile portando la serie sul 3-3. In gara 7 i Lakers trionfano con 9 punti di vantaggio, accedendo al turno successivo. Qui incontrano gli Oklahoma City Thunder, appena arrivati da un netto 4-0 contro i campioni in carica Dallas Mavericks. Dopo una sonora sconfitta in gara uno in trasferta con 29 punti di svantaggio, in gara due si dimostrano ben più combattivi, anche se verranno sconfitti 77-75. In casa vincono la terza gara per 99-96, ma le seguenti gara quattro e cinque verranno dominate dai Thunder, che passano in finale di conference per 4-1.
