Dopo le prime esperienze rappresentate da apparizioni minori in Spy Kids - Missione 3D: Game Over e Walker, Texas Ranger: Processo infuocato, nel 2008 la Gomez interpretò per la prima volta il ruolo di protagonista in un film destinato al mercato home video , intitolato Another Cinderella Story . [32] Nello stesso anno esordì come doppiatrice in Ortone e il mondo dei Chi prestando la voce a Helga. [33] Ha successivamente lavorato come doppiatrice nel 2009 per Arthur e la vendetta di Maltazard [34] e nel 2010 per Arthur e la guerra dei due mondi . [35] Durante il 2009 è apparsa come protagonista in due Disney Channel Original Movie : Programma protezione principesse , insieme a Demi Lovato , [36] e I maghi di Waverly: The Movie , tratto dalla serie televisiva omonima. [37]
Il debutto nelle sale cinematografiche con un ruolo da protagonista avvenne nel 2010 con il film commedia Ramona e Beezus , diretto da Elizabeth Allen. [9] Il film è un adattamento del romanzo di Beverly Cleary incentrato sulle vicende delle sorelle Beatrice e Ramona Quimby (nel film rispettivamente interpretate da Selena Gomez e Joey King ). In particolare il titolo è tratto dal primo libro del romanzo, Beezus and Ramona, scritto nel 1955 . [38] [39] Nell'estate del 2011 la Gomez è apparsa nuovamente nelle sale cinematografiche con il film commedia Monte Carlo , diretto da Thomas Bezucha. [10] Il film racconta le esilaranti e romantiche vicende di Grace (interpretata da Selena Gomez) durante un viaggio a Parigi insieme alla sua amica Emma e alla sua sorellastra Meg (interpretate rispettivamente da Katie Cassidy e Leighton Meester ). [10] Successivamente ha interpretato un cameo nel film de I Muppet distribuito il 23 novembre 2011 nelle sale cinematografiche statunitensi. [11] [40]
Nel 2012 ha partecipato come doppiatrice al film d'animazione Hotel Transylvania prestando la voce a Mavis, la figlia di Dracula. Nel film Dracula è il proprietario di un albergo a cinque stelle riservato ai mostri e si racconta delle problematiche legate all'arrivo di un nuovo ospite di cui Mavis si innamora. [41] Sarà distribuito nelle sale cinematografiche italiane dal 16 novembre 2012 . [42] Nei primi mesi del 2012 la Gomez è stata impegnata insieme a James Franco , Ashley Benson , Vanessa Hudgens , Rachel Korine e Heather Morris sul set di Spring Breakers, film diretto da Harmony Korine su un gruppo di quattro giovani studentesse del college che tenteranno di rapinare un fast food per finanziarsi le vacanze primaverili in Florida. [43] [44] Successivamente in Bulgaria ha partecipato insieme a Ethan Hawke e Jon Voight alle riprese di The Getaway, film diretto da Courtney Solomon e incentrato su un pilota automobilistico che si alleerà insieme ad una ragazza per salvare sua moglie da un rapimento. [45] Ha inoltre eseguito un cameo nel thriller Aftershock di Nicolás López basato sul terremoto in Cile del 2010 . [46] [47]
[ modifica ] Le prime esperienze con le colonne sonore
Le prime esperienze da cantante di Selena Gomez risalgono alla sua partecipazione nella serie TV Barney & Friends , per la quale ha cantato alcune colonne sonore . [48] Nel 2006 registrò la colonna sonora Brain Zapped della serie TV omonima di cui è stata protagonista. [49] Dopo le prime apparizioni in serie TV Disney, la Gomez continuò a registrare canzoni per l' etichetta discografica Disney Records .
Le colonne sonore da lei registrate, pubblicate nel corso del 2008 in varie raccolte, furono Cruella De Vil de La carica dei 101 , [50] Fly To Your Heart di Trilli , [51] New Classic, Bang a Drum e Tell Me Something I Don't Know di Another Cinderella Story . [52] Nel 2009 sono state pubblicate One and the Same (cantata insieme a Demi Lovato ) di Programma protezione principesse [53] [54] e Disappear, Magical, Everything Is Not as It Seems e Magic ( cover del brano originale dei Pilot ) de I maghi di Waverly . [55] Nel 2010 è stato pubblicato Trust in Me de Il libro della giungla [56] mentre nel 2011 Shake It Up di A tutto ritmo . [57] Nel maggio del 2009 ha collaborato con la band Forever the Sickest Kids per una nuova versione del singolo Whoa Oh!. [58] [59]
[ modifica ] Selena Gomez & the Scene
Selena Gomez e Ethan Robert durante il We Own The Night Tour.
Per approfondire, vedi la voce Selena Gomez & the Scene .
Nel 2008 la Gomez firmò un contratto discografico con la Hollywood Records , etichetta fondata dalla Disney , [2] tentando nuove strade musicali, pur continuando a registrare colonne sonore per la Disney Records. In un'intervista dichiarò che, fin dagli inizi del suo progetto musicale, non voleva essere un'artista solista ma far parte di una band. [60] Originariamente avrebbe voluto chiamare il suo gruppo The Scene, ma questo avrebbe confuso i suoi giovani fan che la conoscevano per nome grazie alla serie de I maghi di Waverly. Allora insieme ai suoi collaboratori decise di usare entrambi i nomi, chiamando la propria band Selena Gomez & the Scene. [60]
La Gomez spiegò in un messaggio pubblicato su Twitter la ragione del particolare nome dato alla sua band: poiché era oggetto di motteggi da parte di svariate persone che la definivano una "wannabe scene", ossia un'aspirante e finta ragazza dello spettacolo, decise di rispondere loro in modo altrettanto ironico chiamando la sua band The Scene. [61] Essa è composta da Selena Gomez come solista , Ethan Robert alla chitarra , Joey Clement al basso , Greg Garman alla batteria , Dane Forrest alla tastiera [62] e si propone come gruppo musicale principalmente di genere pop rock , avendo comunque influenze punk e dance . [63]
Nel settembre del 2009 è stato pubblicato il loro album d'esordio intitolato Kiss & Tell . [64] Negli Stati Uniti vende 778.000 copie e si aggiudica il disco d'oro. [65] [66] I singoli estratti sono Falling Down e Naturally . [67] [68] Quest'ultimo ottiene il disco di platino negli Stati Uniti e in Canada. [66] [69] Circa un anno dopo, nel settembre del 2010 , è stato pubblicato il loro secondo album, intitolato A Year Without Rain . [70] Vende 609.000 copie negli Stati Uniti e viene certificato, come il precedente, disco d'oro. [65] [66] I singoli estratti sono Round & Round e A Year Without Rain . [71] [72] Incluso nell'album vi è anche Live Like There's No Tomorrow, colonna sonora del film Ramona e Beezus . [73]
Il loro terzo album, intitolato When the Sun Goes Down , è stato pubblicato nel giugno del 2011 [74] e si aggiudica, come i precedenti, il disco d'oro negli Stati Uniti. [66] L'album si avvale della collaborazione di Pixie Lott , Britney Spears e Katy Perry , rispettivamente per i brani We Own the Night, Whiplash e That's More Like It. [75] [76] [77] I singoli estratti sono Who Says , Love You Like a Love Song e Hit the Lights , [74] [78] [79] di cui i primi due sono stati certificati dischi di platino negli Stati Uniti. [66] Sono inoltre stati estratti due singoli promozionali, Bang Bang Bang e Dices (versione in spagnolo di Who Says). [74]
Nel 2011 la Gomez ha presentato alcuni eventi musicali: a giugno i MuchMusic Video Awards , ad agosto il pre-show degli MTV Video Music Awards e il 6 novembre gli MTV Europe Music Awards all'Odyssey Arena di Belfast . [12] [80] [81]
[ modifica ] Stile ed influenze
Secondo la critica, in Kiss & Tell la Gomez impersona uno stile di ragazza più dura ed audace rispetto alle solite cantanti pop. Nell'album, alla musica pop , si associano una vasta varietà di altri generi come il pop punk , la musica dance dall'influenza latina, il pop rock e l' emo pop . [64] [82] Per Bill Lamb di About.com, la cantante, pur avendo un tratto distinguibile, in alcune canzoni deriva il proprio stile da altri artisti quali Kelly Clarkson per I Won't Apologize, Avril Lavigne per Crush e Miley Cyrus per The Way I Loved You. [83] Dopo la pubblicazione di Kiss & Tell, la Gomez ha affermato che il secondo album della sua band avrebbe avuto uno stile più maturo. [84] Infatti, sempre secondo la critica, A Year Without Rain è un album più serio sia dal punto di vista musicale che testuale. [85] Ricorre maggiormente al genere dance pop , riducendo invece le influenze emo pop e pop rock, avendo una peculiarità meno energica e spassosa rispetto all'album precedente. [85] [86]
Per Tim Sendra di Allmusic , in When the Sun Goes Down la Gomez ritorna ad assumere lo stile messo in evidenza nel primo album, mostrandosi una cantante più allegra e spensierata. [87] Per Bill Lamb di About.com, la Gomez col suo terzo album ha compiuto una graduale maturazione dal mondo pop Disney a qualcosa di più interessante per i fan pop adulti, provando di essere andata oltre a ciò che hanno rappresentato altre cantanti della Disney quali Miley Cyrus e Demi Lovato . [88] Invece, per Jody Rosen di Rolling Stone , la Gomez non porta niente di personale alle sue canzoni, risultando una delle più noiose cantanti pop della sua generazione. [89]
